# PYTHON DASTURLASH ASOSLARI

# 14-dars OOP(Object-Oriented Programming)

> [!NOTE]
> **Object-Oriented Programming** (`OOP`) Python dasturlash tilida muhim mavzulardan biri hisoblanadi va u orqali dasturlarni modulli, qayta foydalanish mumkin bo'lgan, tuzilmaviy kodlarni yaratish mumkin. Keling, OOPning asosiy tushunchalari va amaliy misollari bilan tanishib chiqamiz.

**OOP** ning asosiy tamoyillari quyidagilar:
1. **Encapsulation** (Inkapsulyatsiya) - Ma'lumotlarni va funksiyalarni (metodlarni) bitta birlikda, ya'ni ob'ekt ichida saqlashni ta'minlaydi. Bu ma'lumotlarni tashqi tomondan to'g'ridan-to'g'ri o'zgartirilmasligini ta'minlash uchun ishlatiladi.
2. **Inheritance** (Meros olish) - Bir klass (ota klass) xususiyatlarini boshqa klassga (farzand klass) o'tkazish imkoniyatini beradi, ya'ni yangi klassni mavjud klass asosida yaratish mumkin.
3. **Polymorphism** (Polimorfizm) - Bir xil nomdagi metodlarning turli xil sinflarda turlicha ishlash imkoniyatini beradi.
4. **Abstraction** (Abstraksiya) - Muhim detallarni ajratib olish va ortiqcha tafsilotlarni yashirishni ta'minlaydi.

# `class` nima?
> [!NOTE] 
> `class` bu ma'lumotlar va ularni qayta ishlovchi funksiyalarni birlashtiruvchi `shablon` yoki `qolip` hisoblanadi. class yordamida `obyektlar` yaratamiz. Har bir obyekt biror `class` ning nusxasi hisoblanadi.



